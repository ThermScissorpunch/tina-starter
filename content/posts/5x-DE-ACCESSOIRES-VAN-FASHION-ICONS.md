---
category: Blogs
title: 5x DE ACCESSOIRES VAN FASHION ICONS
slug: 5keeraccessoiresvanfashionicons
heroImg: /uploads/Hero_image_juwellen.png
excerpt: >
  Accessoires zijn niet langer de subtiele finishing touch van een outfit, ze
  staan nu 

  centraal en maken de outfit. Van felle kleuren tot persoonlijke details. Het
  maximalisme 

  is terug: dit zijn de vijf accessoiretrends die je nu overal ziet bij fashion
  influencers op 

  Instagram, TikTok en de streetstyle spotlights van de fashion weeks.
author: content/authors/Luna.md
date: 2025-05-22T06:56:00.000Z
---

![](/uploads/Earrings_image.png)Foto: @katjajasminee/Tory Burch FW24


De statement oorbel


Minimalistische knopjes maken plaats voor dramatische oorbellen. De iconische 
Vivienne Westwood oorbel is al langer een blijvertje, maar wordt nu vergezeld door 
over-the-top exemplaren: van grote bloemen tot abstracte vormen die bijna 
kunstobjecten lijken.


Personalisatie


Accessoires zijn niet langer alleen mooi, ze zijn betekenisvol. We kiezen sieraden die 
passen bij ons verhaal: een hanger die iets symboliseert, een vintage item met 
geschiedenis, of een bag charm die herinnert aan een reis. Accessoires die niet alleen 
mooi zijn, maar ook iets zeggen over jou. Mix-and-match armbanden, gegraveerde 
ringen en unieke vondsten van kleine merken zijn hotter dan ooit.

![](/uploads/Bagcharms_image.png)Foto: @simonevanommen/Miu Miu FW24


Bag charms


De tas accessoires lijken momenteel de grootste trend te zijn. Bag charms zijn een 
manier geworden om je tas om te toveren tot een reflectie van je persoonlijkheid. Denk 
aan sleutelhangers, mini-sieraden, of het knuffeldier van het moment: de Labubu. Deze 
kleine beestjes hangen inmiddels aan talloze designer bags en geven elke outfit een 
speelse, unieke touch.

![](/uploads/Knalkleuren_image.png)Foto: @sammystir/@nilsevandeursen for Henri Bolt

Knallende kleuren


Waar neutrale tinten voorheen nog de modescène domineerden, zijn het nu explosies 
van kleur die de show stelen. Denk aan felgele handtassen, kobaltblauwe schoenen, en
knalroze petten. Hoe feller, hoe beter. Deze kleuren zijn niet alleen eyecatchers, maar 
zetten ook direct de toon voor een zelfverzekerde look. Influencers combineren ze juist 
met simpele basics om hun accessoires het podium te geven.

![](/uploads/Zonnebrillen_image.png)Foto: @sierrarenas


De oversized zonnebril


De minimalistische model-off-duty look heeft plaats gemaakt voor het maximalisme: de 
zonnebril mag weer groot, groter, groots. Rijke kleuren, dikke monturen, futuristische vormen. 
Denk aan retro-vibes, Y2K-invloeden en glamour.

