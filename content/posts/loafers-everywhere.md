---
category: Blogs
title: LOAFERS EVERYWHERE
slug: loafers-everywhere
heroImg: /uploads/Blog_Foto_3.png
excerpt: >
  Loafers zijn dit seizoen niet meer weg te denken uit het straatbeeld. Van
  minimalistische leren varianten tot chunky platform-versies: de klassieke
  instapper heeft een flinke comeback gemaakt. Maar waarom juist nu? En vooral:
  hoe dragen we ze anno 2025?
author: content/authors/Abigail.md
date: 2025-10-13T22:00:00.000Z
---

Foto: @Leviinas /@Winkelstraatnl

Oorspronkelijk stonden loafers bekend als nette werkschoenen, vaak gezien in formele settings of bij schooluniformen. Tegenwoordig zijn ze juist hét symbool van veelzijdigheid. Je ziet ze onder wijde jeans, met sportieve sokken, of juist gecombineerd met een nette pantalon. Die mix van casual en chic maakt loafers interessant voor zoveel verschillende stijlen en generaties. 
  
![](/uploads/Blog_Foto_2.png)

Foto: @Jill.slagter/@Lobkededreu 
 
Een van de redenen dat loafers zo populair zijn, is hun rol in de streetwear-scene. Denk aan oversized denim, hoodies en chunky loafers: de perfecte balans tussen nonchalant en verzorgd. Een trend die veel discussie oproept: loafers in combinatie met witte sportsokken. Waar dit vroeger misschien een mode-fout werd genoemd, is het nu een bewuste stylingkeuze. Het geeft een speels en gedurfd effect, 
en past perfect in de revival van ‘ugly chic’.  

![](/uploads/BLOG_Foto_1.png)

Foto: @Elinemarylouise /@Robinswifi 
 
 
Wat ook opvalt, is dat loafers steeds meer een genderless item zijn geworden. Ze worden niet langer gezien als schoenen voor een specifieke doelgroep, maar als een veelzijdig mode-item voor iedereen. Dat sluit mooi aan bij de bredere beweging in de modewereld richting inclusiviteit. 

