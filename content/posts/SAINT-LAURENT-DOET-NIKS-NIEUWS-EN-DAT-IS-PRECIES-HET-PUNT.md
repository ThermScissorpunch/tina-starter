---
category: Blogs
title: 'SAINT LAURENT DOET NIKS NIEUWS, EN DAT IS PRECIES HET PUNT'
slug: 'SAINT-LAURENT-DOET-NIKS-NIEUWS,-EN-DAT-IS-PRECIES-HET-PUNT'
heroImg: /uploads/LYST.png
excerpt: >
  Saint Laurent staat weer bovenaan de Lyst Index, oftewel het mode-klassement
  dat bepaalt wat de wereld op dit moment wil dragen. En eerlijk? Het voelt een
  beetje alsof de cool kids ineens besloten hebben dat stabiliteit weer sexy is.
  In een zee van “core’’ trends en micro-trends die verdwijnen voordat je er
  uberhaupt een fit pic mee hebt gemaakt, wint een merk dat eigenlijk nooit écht
  verandert.
author: content/authors/Luna.md
date: 2025-11-05T23:00:00.000Z
---

Iedere drie maanden dropt Lyst een lijst met de “hotste” merken, gebaseerd op wat mensen klikken, zoeken en in hun digitale winkelmandje gooien. Deze keer verslaat Saint Laurent grote namen als Miu Miu, Prada en The Row. Geen TikTok-trends, gewoon strak zwart, scherpe schouders, en die eeuwige vibe van het Parijse femme fatale.

Wat opvalt, is dat het niet draait om een schreeuwerige trend of viral collab, maar om iets eigenlijk heel simpels: de Le Loafer. Een glanzende, strakke schoen die net zo goed in de kast van je moeder had kunnen staan, maar nu weer opduikt bij Gen Z onder vintage denim en oversized blazers. Zoekopdrachten naar de loafer stegen met 66 procent, het bewijs dat soms één goed ontworpen item genoeg is om een merk weer bovenaan te zetten.

Misschien is dat precies waarom Gen Z valt voor Saint Laurent. De generatie die alles tegelijk wil: authenticiteit, esthetiek, identiteit, kiest nu voor iets wat geen paniek-rebrand nodig heeft. Terwijl andere merken zich verliezen in chaos (of in te veel collabs), houdt Saint Laurent gewoon z’n lijn vast: donker, cool, tijdloos. En blijkbaar is dat precies wat mensen willen in een algoritme-gedreven wereld die (soms) te veel probeert.

Het is ook een kleine reality check voor de industrie. De Lyst Index is geen editorial hype, maar pure data. Clicks, views, wishlist-add-to’s, affiliate sales. Dus als Saint Laurent hier wint, dan betekent dat: mensen kopen het écht. 

Uiteindelijk zegt deze topnotering niet alleen iets over Saint Laurent, maar over mode zelf. Misschien zijn we klaar met de volgende “core”. Misschien willen we merken die weten wie ze zijn. Met Consistentie en een duidelijke visie.
