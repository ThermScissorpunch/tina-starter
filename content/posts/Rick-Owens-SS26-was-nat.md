---
category: Blogs
title: Rick Owens SS26 was nat
slug: rick owens ss26 was nat
heroImg: /uploads/ro_blog_hero.png
excerpt: >
  Rick Owens doet niet aan half werk. Geen zalen, geen nette rij stoelen, geen

  voorspelbare visuals. Terwijl andere merken deze week op zoek gingen naar

  escapisme, gooide Rick het juist recht in ons gezicht: water en chaos. Terwijl
  Parijs nog

  aan het bijkomen was van een stortbui, werden wij door Rick letterlijk het
  water in

  gestuurd bij Palais de Tokyo. En eerlijk? Hoe absurdistisch het ook is, het
  werkt elke

  keer.
author: content/authors/Luna.md
date: 2025-07-07T22:00:00.000Z
---

Voor zijn SS26 show tijdens Paris Fashion Week veranderde Rick Owens het iconische
terras van Palais de Tokyo in een soort apocalyptische waterwereld. Geen strake
runway of studio. Het werd een fontein, een metalen klimconstructie, en modellen die
druipend het water uit klommen. Wij waren erbij namens Winkelstraat, en ja, dit is een
show die je niet vergeet.

![](/uploads/RO_Blog_foto1.png)Foto: @rickowens

Harnassen en Leer
De collectie zelf was een klassieke Rick Owens, maar toch met een twist. Denk aan
leren broeken die overgaan in laarzen, fringes, vesten en tuigjes met veel riemen en
stoffen bedrukt met urinoirs. Ja, echt.
Silhouetten waren groots en sculpturaal, maar nooit too much. Er zat een soort
luchtigheid in waardoor zelfs de zware materialen zoals leer en canvas niet zwaar
leken, meer als een soort second skin. De harnassen kwamen in allerlei vormen: van
klassiek kinky tot architecturaal.

![](/uploads/RO_Blog_foto3.png)Foto: @koso Backstage at Rick Owens SS26

Zwart met een beetje zonlicht
Zoals altijd voerde zwart de boventoon, maar er zat nuance in. Muted grey, burn orange
en zandkleurige knitwear. Het was zoals altijd echt Rick Owens, maar toch met een wat
zachtere toon.

Er zat ook iets heel nostalgisch in de collectie, wat logisch is gezien z’n nieuwe
tentoonstelling Temple of Love net aan de overkant opende. Deze show was óók een
ode aan wie Rick altijd al is geweest.

![](/uploads/RO_blog_foto2.png)

De finale was alles. Modellen klommen de stellages op als een soort, drijfnat en
somber. Een soort performance art over instorten en herrijzen, iets waar deze generatie
zich wel in herkent. Net als de modellen onderwater wat aanvoelde als een soort doop.
De show eindigde met de grote fonteinen en maakte zo een spectaculair einde aan de
show.
