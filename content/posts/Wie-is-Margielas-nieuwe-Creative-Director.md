---
category: Blogs
title: Wie is Margiela's nieuwe Creative Director?
slug: margielacd
heroImg: /uploads/1.png
excerpt: >
  Glenn Martens did it again. De Belgische ontwerper, bekend om zijn
  experimentele benadering, 

  is benoemd tot de nieuwe creative director van Maison Margiela. Hij volgt John
  Galliano op, en 

  eerlijk? Dat voelt als een match made in fashion heaven. Met zijn
  indrukwekkende carrière en 

  de kennis die hij bij Diesel en Jean Paul Gaultier opdeed, brengt hij een
  frisse energie naar het 

  huis dat Martin Margiela grootmaakte.
author: content/authors/Luna.md
date: 2025-02-04T18:27:00.000Z
---

Een tijdlijn van zijn indrukwekkende carrière. 
  
1983 - Glenn Martens wordt geboren in Brugge, België 
Martens wordt geboren in 1983 en groeit op in Brugge. Hij begint zijn studie interieurvormgeving 
aan Sint-Lucas in Gent. Al snel maakt hij de overstap naar de welbekende Antwerpse Royal 
Academy of Fine Arts. Een academie waar grote namen zoals Raf Simons, Ann 
Demeulemeester, Demna (Creative director Balenciaga en medeopdrichter Vetements) en 
Dries van Noten hem al voorgingen. 
 
2008 - Afgestudeerd aan de Royal Academy of fine arts, Start bij Jean Paul Gaultier 
Martens studeert in 2008 af en treedt in de voetsporen van Martin Margiela zelf: hij begint bij 
Jean Paul Gaultier als junior designer voor de mannenlijn. Net als Margiela in 1984. 
\
2013 - Sluit zich aan bij Y/project 
Na het overlijden van medeoprichter, Yohan Serfaty, krijgt Martens de touwtjes van Y/project in 
handen. Hij maakt het label eigen met zijn experimentele tailoring, gedurfde silhouetten en een 
vernieuwende kijk op denim en streetwear. Y/project groeit uit tot een waar cultmerk en is 
geliefd bij grote strerren zoals Rihanna en CharliXCX. 
 
2017 - Y/project wint top honour award 
Met Y/Project sleept Martens de prestigieuze ANDAM Grand Prize in de wacht, inclusief het 
prijzengeld van €250.000 én een jaar mentorschap van Yves Saint Laurent’s CEO, Francesca 
Bellettini. 
 
2018 - Ontwerpt voor Diesel’ red tag lijn, Belgian fashion award 
Martens ontwerpt voor Diesel’s Red Tag-lijn. Ondertussen wordt hij bekroond met een Belgian 
Fashion Award als Designer of the Year wegens zijn opvallende en verfrissende ontwerpen 
voor Y/Project. 

 
![](/uploads/2.png)
 
2020 - Wordt creative director van Diesel 
In 2020 werd Martens aangewezen als creative director bij Diesel, waar hij het merk een frisse, 
nieuwe identiteit gaf. Met zijn opvallennde interpretatie van denim en speelse silhouetten, 
brengt hij het Italiaanse merk terug naar de voorgrond en maakt Diesel weer cool. 
  
2022 - Ontwerpt voor Jean Paul Gaultier haute couture 
Voor Jean Paul Gaultier’s couture show in 2022 kreeg Martens de kans om zijn creatieve visie 
los te laten op het iconische modehuis. In datzelfde jaar werd hij voor de tweede keer bekroond 
met de Designer of the Year-titel bij de Belgian Fashion Awards. Door zijn vermogen om 
inclusiviteit en duurzaamheid in zijn ontwerpen te verweven, gecombineerd met de 
indrukwekkende haute couture collectie die hij voor Gaultier creëerde, bewees Martens dat hij 
alles in huis heeft, van streetwear tot couture. 
 
2024 - Martens stopt als creative director voor het merk Y/project 
Na meer dan tien jaar onder leiding van Martens valt het doek voor Y/Project. Het merk bevond 
zich al langer in financiële problemen en vindt geen nieuwe koper.  
 
2025 - Glenn Martens nieuwe creative director Maison Margiela 
Glenn Martens wordt aangewezen als nieuwe creative director bij Maison Margiela.   
Fun fact: zijn carrière loopt bijna parallel aan die van Martin Margiela zelf. Beide Belgen, beide 
afgestudeerd aan de Antwerpse Royal Academy of fine arts, beide begonnen bij Jean Paul 
Gaultier. En nu, in 2025 begint Martens bij het modehuis dat Margiela ooit oprichtte. Wij kunnen 
niet wachten! 
