---
category: Blogs
title: Spring/Summer '25 Must Haves
slug: waarombotergeel
heroImg: /uploads/new.jpg
excerpt: >
  Het nieuwe modejaar staat voor de deur en Spring Summer 2025 belooft fris,
  vernieuwend en vol karakter te zijn. Designers en merken zetten in op
  contrasten: van ambachtelijke details tot hypermoderne snitten, van lokaal tot
  luxe. Vijf stijlen springen eruit dit seizoen — elk met een eigen verhaal,
  eigen codes, en vooral: eigen gevoel. Dit zijn dé stijlen om te kennen.
author: content/authors/Justin.md
date: 2025-04-21T22:00:00.000Z
---

Revival 

Hoewel botergeel misschien niet meteen de eerste kleur is die je aan je garderobe 
toevoegt, is het toch een kleur die zich al eerder heeft laten zien in de modewereld. We 
zagen ‘m al eerder tijdens Copenhagen Fashion Week in 2024. Waar de kleur natuurlijk 
al veel eerder is omarmd in de Scandinavische stijl. Al snel volgden het afgelopen jaar 
de catwalk bij modehuizen als Jacquemus, Gucci en Dries Van Noten. En nu, in 2025, 
blijft botergeel ons in de modewereld verrassen met zijn aanwezigheid. 


Hoe je het draagt 

Botergeel is allesbehalve moeilijk te combineren, het is juist de eenvoud die het zo 
aantrekkelijk maakt. Het is een kleur die naadloos mengt met je favoriete basics. Maar 
wat het écht spannend maakt, is hoe je het kunt combineren met andere trendkleuren 
van dit seizoen. Het ziet er bijvoorbeeld geweldig uit naast bruin, een zachte pastelroze, 
of zelfs ijsblauw. In een outfit kan je botergeel als statement gebruiken, bijvoorbeeld in 
de vorm van een tas of een paar sneakers, of zelfs in de vorm van een complete look 
zoals we zagen bij Gucci, waar botergeel werd gecombineerd met olijfgroen, oranje en 
babyblauw. Het idee is om deze zachte tint te combineren met andere texturen en 
kleuren die de outfit een beetje extra flair geven. 


Waarom Botergeel 

Botergeel is de perfecte balans tussen energie en subtiliteit. Het is niet te in-your-face, 
maar geeft je outfit wel een frisse draai. Of je het nu draagt in een oversized hoodie, 
een blazer of een simpele tas, deze zachte tint geeft altijd een luxe vibe zonder dat je 
over de top hoeft te gaan.  


Dus, de vraag is niet meer waarom we allemaal op roomboter willen lijken, maar hoe je 
deze zachte, zonnige tint in je garderobe toevoegt. Het is een kleur die je outfit meteen 
naar een hoger niveau tilt en die perfect past bij de casual-chic vibe die we dit seizoen 
omarmen. Het is tijd om te smelten voor deze trendkleur, die ons dit seizoen een flinke 
dosis zonneschijn en stijl brengt.

