---
category: Blogs
title: DE 4 SNEAKERS VOOR JE SUMMER SNEAKER  ROTATION
slug: de 4 sneakers voor je summer sneaker rotation
heroImg: /uploads/Foto_hero.png
excerpt: >
  Nieuw seizoen, nieuwe sneakers. Of je nu van strakke futuristische lijnen
  houdt of liever

  blijft bij de welkbekende Y2K ‘’dad sneaker’’. de zomer van 2025 serveert het
  allemaal.

  Van veterloze silhouetten tot de terugkerende high-tops en stille gamechangers
  à la

  Saucony: dit zijn de vier modellen die je rotatie compleet maken.
author: content/authors/Luna.md
date: 2025-05-27T22:00:00.000Z
---

![](/uploads/Foto_voetbalsneaker.png)Foto: @picsbyalexjr/@winkelstraatnl

**#BOOTSONLYSUMMER**


Deze zomer draait alles om #BootsOnlySummer: een TikTok-meme die uitgroeide tot
een onverwachte trend waarin voetbalschoenen (zelfs met noppen en al) worden
gedragen als fashion statement. Wat begon als een grap met jorts en Mercurials, werd
serieus toen Rosalía in New Balance boots door New York liep voorgaand aan het Met
gala. Onhandig? Ja, dat wel. Natuurlijk is er ook een meer draagbare variant zoals we
al eerder zagen bij de Adidas Samba LT en de Nike Field, waar de opvallende flap het
idee geeft van een voetbalschoen.

![](/uploads/Foto_taekwondo.png)Foto: @fitriatjandra/@lucylouiseshenton

**Veterloos**


De Adidas Taekwondo is dit seizoen dé sneaker voor wie houdt van minimalistisch en
tegelijkertijd futuristisch. Oorspronkelijk ontwikkeld voor vechtsport, maar nu terug op
straat dankzij het slanke silhouet, de gumzool en het ontbreken van veters. In een tijd
waarin chunky sneakers plaatsmaken voor strakke, functionele modellen, voelt deze
retro klassieker lekker fris. Je draagt ’m makkelijk onder een wijde broek, rok of short en
dankzij het ingetogen ontwerp past hij makkelijk in zowel casual als meer gestylede
outfits (ook leuk: de Adidas Taekwondo ballerina).

![](/uploads/Foto_hightop.png)Foto: @Loewe/@winkelstraatnl

**High-tops**


Hoewel high-tops altijd een klassieker zijn geweest, waren ze de afgelopen jaren vooral
afwezig. We hebben afgelopen seizoenen vooral dunne, smalle sneakers zoals de
Adidas Samba of chunky, y2k sneakers gezien. Maar in 2025 lijken de high-tops
voorzichtig een comeback te maken, Winkelstraat.nl spotte ze al tijdens Paris Fashion
week met een moderne twist: de Puma Mostro boot. Ontwerpers als Loewe en Stella
McCartney omarmen de schoen vol overtuiging, en dat is niet gek: ze zijn comfortabel,
veelzijdig en bieden precies die nostalgische vibe waar we nu zo dol op zijn.

![](/uploads/Foto_saucony.png)Foto: @Saucony

**Saw-kuh-nee**


De tijd is eindelijk aangebroken, Saucony (spreek uit als: saw-kuh-nee)is taking over
summer. Wat ooit begon aan de rand van de Saucony Creek is nu een merk dat
performance combineert met een frisse uitstraling. Met samenwerkingen als die met
Jae Tips, wiens maximalistische visie de Progrid Omni 9 naar een iconische status tilde,
en de onverwachte, maar volkomen logische link-up met Westside Gunn, heeft
Saucony zichzelf opnieuw uitgevonden als stille kracht in het sneakerlandschap. En wat
misschien het meest opvallend is: veel van hun nieuwste silhouetten ogen als een
kruising tussen Asics sneakers en de Balenciaga Runner, dadcore met een vleugje
Y2K. Geen hype, maar een consistente stroom aan goed doordachte drops die zowel
de doorgewinterde sneakerhead als de modebewuste consument weten te raken.

Welke stijl je ook kiest, het belangrijkste is dat je gaat voor de sneaker die écht bij jou
past. Zin om je rotatie een upgrade te geven? We hebben onze favorieten al voor je 
klaarstaan om te shoppen.
