---
category: Blogs
title: 'DIT HEB JE GEMIST TIJDENS ADE: BRANDS, BEATS  & BANANA BOOTHS'
slug: dit-heb-je-gemist-tijdens-ade-brands-beats-en-banana-booths
heroImg: /uploads/BLOG_HERO.png
excerpt: ''
author: content/authors/Luna.md
date: 2025-10-31T23:00:00.000Z
---

![](/uploads/BLOG_SB.png)

**Saint Blanc Pop-Up, Leidsestraat in Motion**


Saint Blanc opende tijdens ADE hun allereerste pop-up store in de Leidsestraat een
vijfdaagse experience waar mode en muziek samenkwamen. Overdag kon je de
nieuwste collectie shoppen, ’s avonds veranderde de ruimte in een mini-feest met
bekende gezichten, stijlvolle looks en goede energie. Het was simpel, stijlvol en precies
wat je van hun eerste stap met een fysieke winkel verwachtte.

![](/uploads/BLOG_BF.png)

**Brams Fruit, Banana Booth Energy**


Dan Brams Fruit. De plek waar de DJ-booth een banana booth werd, letterlijk. Overal
bananen, overal mensen met zonnebrillen die niet afgingen. Dj’s als Lisa Korver en
Shai zorgden voor sets die mode en muziek perfect samenbrachten. En de dansvloer
bleef vol tot het einde. Het voelde meer als een creatieve hub dan een standaard ADE-
feest: een mix van fashion insiders, vrienden van het merk en die typische
Amsterdamse energie waar iedereen elkaar ergens van kent.

![](/uploads/BLOG_FP.png)

**Filling Pieces x Johnnie Walker, Black Ruby Nights**


Filling Pieces trapte ADE af met finesse. In samenwerking met Johnnie Walker
lanceerden ze Black Ruby: een nieuwe whiskyblend, geboren uit craft, culture en
creative energy. De invite-only night in de flagship store, gecureerd door The Bloys &
Friends, bracht de juiste mix van ritme en klasse. Signature cocktails van de Black Ruby
bar en een culinaire pairing experience die net zo soepel liep als de beats zelf.

![](/uploads/BLOG_SHU.png)

**Streim x SHU, Sneakers & Soundscapes**


Op woensdag vond bij SHU de re-launch plaats van de favoriete Kinetic sneakers,
powered by Streim en Saint Blanc. De setting was strak, modern en met dat typische
SHU-gevoel van understated luxe gaf het event een extra edge Het voelde als de
perfecte mix van stijl, sound en community, precies waar ADE om draait.

![](/uploads/BLOG_CROYEZ.png)
**Croyez Studio, Shop, Sound & Street Energy**


Ook Croyez liet van zich horen met hun \*Croyez Studio\* pop-up. Een ruimte waar
streetwear en nightlife elkaar letterlijk raakten. Bezoekers konden de nieuwste collectie
én exclusieve ADE-limited items shoppen, langskomen voor een drankje en een
praatje, en tussen de kleding door dansen terwijl verschillende dj’s hun set draaiden.

ADE 2025 liet zien dat Amsterdam niet alleen een stad is voor beats, maar ook voor
merken die cultuur, fashion en community willen samenbrengen. Van Saint Blanc tot
Croyez, van Brams Fruit tot Filling Pieces, de events gaven een kijkje in een wereld
waar muziek en stijl elkaar ontmoeten, en waar connecties net zo belangrijk zijn als de
cocktails. Het was een week vol energie, exclusives en momenten die je nog lang
bijblijven. Wie weet wat de volgende editie ons zal brengen.
