---
category: Blogs
title: De meest onvergetelijke momenten tijdens de 2025 Grammys
slug: 2025grammys
heroImg: /uploads/jpeg.jpeg
excerpt: >
  De Grammy’s van 2025 hadden alles: historische wins, next level outfits en
  pure chaos. Beyoncé rockte rodeo couture terwijl ze geschiedenis schreef,
  Doechii kwam binnen als de nieuwe rapkoningin, en Kendrick Lamar veegde de
  vloer aan met de concurrentie. Dit zijn de momenten waar iedereen het over
  heeft.
author: content/authors/Luna.md
date: 2025-02-03T19:00:00.000Z
---

**Beyonce schrijft geschiedenis in Schiaparelli**\
\
Beyoncé was de grote ster van de avond, niet alleen de prijzen die ze binnen heeft gesleept, maar ook met haar looks. Ze schreef geschiedenis als de eerste zwarte vrouw in vijftig jaar die een Grammy won in de country-categorie en deed dit in een op maat gemaakte Schiaparelli jurk met een subtiel bandanapatroon, versierd met pailletten en kralen in champagne- en crèmetinten. De look werd afgemaakt met bijpassende lange handschoenen, wat haar Hollywood uitstraling compleet maakte. Rodeo couture at its finest!\
![Doechii / source: Getty Images](</uploads/Doechii 2.png> "Doechii / source: Getty Images")\
**Doechiii wint Best Rap Album**\
\
Doechii vierde haar historische overwinning in de categorie Best Rap Album voor Alligator Bites Never Heal in een gedurfde Thom Browne look. Gehuld in een extreem wijde pantalon wankelde ze het podium op, waar Cardi B haar de prijs overhandigde. “I wanna tell you, you can do it. Anything is possible. Don’t allow anybody to project any stereotypes on you that tell you that you can’t be here, that you’re too dark or that you’re not smart enough or that you’re too dramatic or you’re too loud. You are exactly who you need to be, to be right where you are and I’m a testimony”, zei ze geëmotioneerd. Een iconisch moment voor de hiphopwereld. Doechiii won de prijs als derde vrouw ooit, na Lauryn Hill met The Fugees in 1997 en Cardi B in 2019.\
![Chappell Roan / source: Getty Images](/uploads/JPG.png "Chappell Roan / source: Getty Images")\
**Chappell Roan droeg vintage Jean Paul Gaultier**\
\
Nieuwkomer Chappell Roan trok alle aandacht met haar theatrale vintage look van Jean Paul Gaultier uit de Spring/Summer 2003 Couture collectie. De ballerina-inspired jurk met volumineuze tule zorgde voor een magisch moment op de rode loper. Bonuspunten voor haar speelse make-up, die haar excentrieke stijl benadrukte. Roan won de Grammy voor Best New Artist.\
![Kendrick Lamar / source: Getty Images](</uploads/kendrick 4.png> "Kendrick Lamar / source: Getty Images")\
**Kendrick Lamar ontvangt prijzen in double denim**\
\
Kendrick verscheen, gehuld in een double denim look, op de Grammys waar hij een van de grote winnaars was. Hij won zowel Record of the Year als Song of the Year met zijn disstrack Not Like Us en nam daarnaast ook nog de awards voor Best Rap Song, Best Music Video en Best Rap Performance mee naar huis. Met de ‘Canadian tuxedo’ die hij droeg, een pak van denim, gaf Lamar nog een subtiele sneer aan Drake, waarvoor de disstrack bedoeld was. Bij het ontvangen van de prijs voor Song of the Year was hij zichtbaar geëmotioneerd en bracht hij een eerbetoon aan de West Coast rapscene. "We are the culture, it’s gonna always stay here and live forever", zei hij.\
![Kanye / source: Getty Images](/uploads/kanye3.png "Kanye / source: Getty Images")\
**Ye en Bianca’s stunt**\
\
Kanye West en Bianca Censori zorgden voor opschudding nadat zij onverwachts, en Censori zelfs poedelnaakt, verschenen op de rode loper, ondanks dat ze niet waren uitgenodigd. Het paar poseerde voor enkele foto’s voordat ze snel door de beveiliging werden verwijderd.
