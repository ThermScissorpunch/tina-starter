---
category: Blogs
title: 'Paris Guide by WS.NL: Wat je nu kunt doen in Parijs'
slug: paris-guide-by-wsnl-wat-je-nu-kunt-doen-in-parijs
heroImg: /uploads/Blog_foto_shangriLA.png
excerpt: >
  Dit is geen gids voor Parijs. Dit is je cheatcode naar de plekken waar de cool
  kids hun 

  matcha drinken, hun Balenciaga vintage scoren en hun launches plannen.
  Vergeet 

  selfies bij de Eiffeltoren. WSNL stuurt je de straat op met tips voor plekken
  die volgens 

  ons de moeite waard zijn.
author: content/authors/wsnl.md
date: 2025-07-31T22:00:00.000Z
---

Wafels in krokodilvorm, ijs en designerdrankjes, maar dan geserveerd in een voormalig 
paleis. Deze zomer duikt Lacoste op in het iconische Shangri-La Paris met twee pop-
ups: het Pavillon en Summer by Lacoste, een tuinrestaurant waar haute cuisine en tennissfeer elkaar kruisen. Een setting waar zelfs je ijsje fotogeniek is. Perfect voor een 
pauze tussen designer-shopping en museum bezoeken. 
 
Locatie: 8–10 Avenue d’Iéna, 75116 Paris 
Openingstijden: Dagelijks open tot medio oktober 2025 


![](/uploads/Blog_foto_acne.png) 
Acne Paper Art Gallery 
 
  
Voor wie even wil ontsnappen aan de Parijse drukte: de Acne Paper Art Gallery is een 
nieuwe hotspot voor wie houdt van mode, kunst en minimalisme. Gevestigd in een 
historisch pand in Le Marais, is deze galerie van Acne Studios een verlengstuk van het 
magazine Acne Paper. 
 Verwacht hedendaagse kunst, zeldzame publicaties en archiefbeelden die de grens 
tussen mode en kunst doen vervagen. Momenteel wordt de expositie van Paul Kooiker 
tentoongesteld. Bestaande uit 42 portretten van studenten aan de Nederlandse Gerrit 
Rietveld Academie in Amsterdam. Nog een extra reden om een bezoek te plannen! 
Locatie: Le Marais, 124 Gal de Valois, 75001 Paris 
Openingstijden: Dagelijks geopend, gratis entree 


![](/uploads/Blog_foto_copains.png) 
Copains Le Studio 
 
 
Tussen het Canal Saint-Martin en het bruisende 10e arrondissement vind je Copains Le 
Studio. Een verfijnde plek waar guilty pleasures en gezonde keuzes samenkomen. 
De vitrines liggen vol met zorgvuldig gecureerde gebakjes en croissants. Denk aan 
luchtige laagjes, subtiele pistachevulling en seizoensgebonden creaties die net zo fotogeniek zijn als ze smaken. Zin in iets anders dan koffie? Ga voor een matcha latte 
of (team marketing tipt) de Black Sesame Latte. Daarnaast is het minimalistische 
interieur ook heerlijk om rond te hangen. 


Locatie: 22 rue Yves Toudic, 75010 Paris 
Openingstijden: Dagelijks geopend 
 
 
![](/uploads/Blog_foto_restaurant.png) 
Tempête 
 
 
Art directors’ favorite foodspot: Tempête combineert een retro-futuristisch interieur met 
een kleine, zorgvuldig samengestelde kaart van fusiongerechten. Hier draait alles om 
smaakvolle gerechten om te delen, vergezeld door een indrukwekkende selectie 
natuurwijnen, conventionele wijnen en creatieve cocktails. Daarnaast zorgt het 
vriendelijke personeel voor een ontspannen sfeer. 


Locatie: 5 Cr des Petites Écuries, 75010 Paris 
Openingstijden: Dagelijks geopend, gesloten op zondag en maandag. 


![](/uploads/Blog_lacour_.png) 
Le Coeur du Liban 
 
  
Waarschijnlijk een van de beste shawarmaplekken in de buurt, Le Coeur du Liban 
serveert authentieke mediterrane en Libanese smaken met een persoonlijke twist.  
De menukaart biedt een mooie mix van warme gerechten, met zowel vlees- als 
vegetarische opties. Falafel is favoriet onder de vaste gasten. Perfect voor een snelle 
hap of een relaxed lunchmoment. Ondanks de lange rijen is het het wachten meer dan 
waard. 


Locatie: 56 Rue de Lancry, 75010 Paris  
Openingstijden: Dagelijks geopend, gesloten op zondag. 

