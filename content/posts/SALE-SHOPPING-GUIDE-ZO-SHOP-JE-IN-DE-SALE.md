---
category: Blogs
title: 'SALE SHOPPING GUIDE: ZO SHOP JE IN DE SALE'
slug: sale shopping guide zo shop je in de sale
heroImg: /uploads/Blog Banner_juni.png
excerpt: >
  Het is weer zover: de Summer Sale is begonnen. Tijd voor frisse energie met
  nieuwe 

  stijlvolle items. Van tijdloze essentials tot die ene designer piece waar je
  al te lang 

  omheen draait: zo haal je het meeste uit de sale, zonder in de val van impuls
  en 

  overdaad te trappen.
author: content/authors/Luna.md
date: 2025-06-17T22:00:00.000Z
---

Investeer in de juiste basics 

Als er één moment is om te investeren in goede basics, dan is het nu. Denk: een wit T-
shirt dat niet na drie wasbeurten verandert in een crop top, een zwarte jeans die wél 
goed zit, of een crispy overhemd dat zowel kantoor als terras aankan. 
Basics vormen de fundering van je garderobe en kun je moeiteloos aanpassen aan elk 
seizoen. Kies voor kwaliteit, neutrale kleuren en een pasvorm die je silhouette flatteert.  


Next-season-ready items

De saleperiodes zijn een goed moment om vooruit te denken. Sommige van de beste 
deals vind je bij items die momenteel niet per se ‘zomer’ schreeuwen, maar perfect zijn 
voor de overgang naar het najaar. Een lichtgewicht trenchcoat, een oversized knit, een leren loafer. Het zijn allemaal 
stukken die straks onmisbaar zijn als de zon minder fel wordt. 


Designer pieces: Treat yourself  

Je had al maanden een oogje op die ene tas. Of dat paar sneakers waar je verliefd op 
werd via Instagram. De sale is het moment waarop “misschien ooit” ineens “misschien 
nu” wordt. 
\
Maar blijf realistisch. Tijdloze stukken zijn je beste vriend: een goede blazer, een leren 
tas die nog jaren meegaat, een signature zonnebril.  
\
Toch is de sale ook hét moment om iets te proberen dat buiten je gebruikelijke stijl valt. 
Dat ene statement piece waar je normaal aan voorbijgaat, simpelweg omdat je twijfelt of 
het nu nog bij je past of altijd relevant zal zijn. Juist de verlaagde drempel maakt het 
mogelijk om dat risico eens te nemen. 
\
Durf te kiezen voor iets uitgesprokener, zolang het past binnen je gevoel voor stijl. 
Soms is dat ene opvallende item precies wat je look nodig had.

