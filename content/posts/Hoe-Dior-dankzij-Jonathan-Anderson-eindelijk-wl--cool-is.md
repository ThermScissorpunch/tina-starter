---
category: Blogs
title: Hoe Dior dankzij Jonathan Anderson eindelijk wél  cool is
slug: hoe Dior dankzij jonathan anderson eindelijk wel cool is
heroImg: /uploads/DIOR_blog_hero.png
excerpt: >
  Jonathan Anderson’s allereerste collectie voor Dior was precies waarop we
  hadden 

  gehoopt. Het was geen doorsnee Dior-show, maar vooral een krachtige
  introductie van 

  Jonathan Anderson zelf. Zijn herkenbare stijl, met oversized silhouetten,
  onverwachte 

  details en een frisse kijk op klassieke stukken, kreeg eindelijk een podium
  bij een van 

  de grootste modehuizen ter wereld.
author: content/authors/Luna.md
date: 2025-07-02T22:00:00.000Z
---

![](/uploads/DIOR_Blog_foto1.png)Foto: @dior 

De broek 
Wat meteen opviel, waren de puffy, oversized cargo-achtige broeken. Met lagen ruffles 
en dramatische volume gaf Anderson een nieuwe draai aan utility wear. Door het 
toevoegen van deze theatrale elementen werd Dior ineens speels en edgy.   

Kleurenpallet 
In plaats van te kiezen voor het standaard palet van zwart, wit en grijs, gooide Anderson 
het kleurenpallet open. Zachte pastels zoals sage-groen en zalmroze zorgden voor een 
frisse en uitnodigende sfeer, terwijl rijke metallic accenten en diepe blauwtinten de 
collectie diepte en luxe gaven. Het geheel voelde als een lentezonnetje dat op het juiste 
moment doorbrak, met kleuren die je meteen vrolijk maken en tegelijk stijlvol blijven.   

![](/uploads/DIOR_Blog_foto2.png)Foto: @dior 


Klassiek, maar dan anders 
Tailoring is en blijft een fundament bij Dior, maar Anderson voegde er zijn eigen draai 
aan toe. Overhemden zaten losser, opvallende vlinderstrikken en overjassen vielen 
speels open alsof ze net snel overgegooid waren. Zelfs de klassieke das kreeg een 
moderne update: oversized, met een origami-achtige vorm.   

![](/uploads/Dior_blog_foto3.png)Foto: @highsnobiety / @modernnotoriety 

Coole voeten 
Wat deze collectie ook bijzonder maakte, was de keuze voor het schoeisel. Slippers 
met een ‘worn-in’ vibe, alsof ze al jaren meegaan, gecombineerd met high-top sneakers 
in neutrale tinten, zorgden voor een relaxte, nonchalante uitstraling. Het is precies die 
combinatie van comfort en coolness waar veel jonge fashionista’s tegenwoordig naar op 
zoek zijn. Met een vleugje vintage.  


Wat deze collectie echt bijzonder maakte, is dat Jonathan Anderson zichzelf liet zien. 
Het voelde als een krachtige introductie waarin hij zijn eigen stijl, zijn liefde voor speelse 
details en zijn moderne visie op luxe perfect wist te combineren met het erfgoed van 
Dior. Hij bracht niet alleen eerbetoon aan het verleden van het huis, maar gaf het 
tegelijkertijd een frisse, verrassende update. Zonder de elegantie te verliezen die we 
van Dior verwachten. Een collectie waar ook de nieuwe generatie blij van wordt.

