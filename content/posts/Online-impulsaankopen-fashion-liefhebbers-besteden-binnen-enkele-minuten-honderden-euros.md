---
category: News
title: >-
  Online impulsaankopen: fashion liefhebbers besteden binnen enkele minuten
  honderden euro’s
slug: impulsaankopen-van-luxe-fashion-opkomende-trend-onder-nederlandse-jongeren
heroImg: /uploads/impulsaankopen.jpg
excerpt: |
  Impulsaankopen van luxe fashion opkomende trend onder Nederlandse jongeren
author: content/authors/wsnl.md
date: 2021-06-23T22:00:00.000Z
---

Kijken, kijken, snel kopen’; lijkt het adagium te zijn geworden van jongeren in Nederland. Zij gaan steeds sneller over tot de aankoop van luxe fashion en schrikken ook dan niet af van het aftikken van honderden euro’s na een online bezoekje van enkele minuten. Dit blijkt uit een analyse van Winkelstraat.nl onder ruim 700.000 transacties van meer dan 300 winkels en merken die via de online marktplaats verkopen. Gen-Z en Millennials besteden gemiddeld 50 procent minder tijd op een webshop voordat ze een duur paar sneakers of merkkleding kopen dan vijf jaar geleden. Daarbij is het gemiddelde bonbedrag sinds 2017 met ruim 20% toegenomen wat maakt dat Nederlandse jongeren steeds gemakkelijker geld uitgeven aan dure merkkleding en niet lang stilstaan bij hoge uitgaven.

Tweehonderd euro in twee minuten Het animo voor luxe merken onder jongeren blijft verder groeien. Twee op de drie\* Nederlandse jongeren koopt tegenwoordig regelmatig luxe mode zoals Balenciaga-sneakers met een waarde van 750 euro. En met gemak. De jonge generatie lijkt impulsief luxe aankopen te doen en een vergelijkend warenonderzoek de laatste jaren over te slaan. Want nadat ze online een duur paar sneakers of merkkleding voorbij zien komen, duurt het gemiddeld nog geen twee minuten voordat ze die gekocht hebben. Daarbij rekenen ze gemiddeld 200 euro af als ze hebben geshopt. Wat overigens meerdere keren per maand het geval is. Populaire kleding en sneakers die het snelst in het online winkelmandje belanden zijn: Dsquared2, Parajumpers en Airforce. Daarbij wordt 84% van de aankopen via de mobiel gedaan.

Joost van der Veer, CEO en mede-oprichter Winkelstraat.nl: “Millennials en de Generatie Z stimuleren de verkoop en groei van luxe merken en dat neemt de komende jaren verder toe. Deze resultaten benadrukken het gemak waarmee ze snel grote bedragen uitgeven aan een paar limited edition sneakers, een luxe tas of bijzondere jeans. Dit biedt kansen voor bestaande designer merken en nieuwe labels.”
