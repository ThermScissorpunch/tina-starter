---
category: Blogs
title: 'MILAN FASHION WEEK: DE HIGHLIGHTS'
slug: milan-fashion-week-de-highlights
heroImg: /uploads/BLOG_Versace.png
excerpt: >
  In een week waarin elke stap over de catwalk een statement was, waren dit de
  meest belangrijke momenten die je misschien hebt gemist.
author: content/authors/Luna.md
date: 2025-10-06T15:00:00.000Z
---

**Dario Vitale opent nieuw hoofdstuk bij Versace**


Na decennia van familieleiderschap introduceerde Versace een frisse blik: Dario Vitale.
Nooit eerder werd het modehuis bestuurd door een niet-Versace. Het debuut van Vitale
liet gedurfde proporties en sexyness zien. Metallic bh-sets, bomber jacks en Miami
achtige flair gecombineerd met onverwachte details positioneren de collectie als een
remix van ’80s glamour. \
\
![](/uploads/BLOG_Bottega.png)

**Louise Trotter’s ambachtelijke poëzie bij Bottega Veneta**


Trotter transformeerde de catwalk in een laboratorium van textuur en techniek. Laser-
cut franjes, herinterpretaties van intrecciato-leer, en een obsessieve aandacht voor
movement maakten elke look een studie in tactiliteit. Zelfs de handgeblazen Murano-
glasstoelen waarop de gasten plaatsnamen, werden een statement: design als
verlengstuk van mode.

![](/uploads/BLOG_jilsander.png)

**Minimalisme herdefinieerd: Simone Bellotti bij Jil Sander**


Simone Bellotti bracht met zijn eerste Jil Sander-show een frisse dosis cool
minimalisme terug naar Milaan. De SS26-collectie draaide om strakke lijnen en clean
cuts maar met genoeg edge om het interessant te houden: bodycon-jurken met cut-
outs, boxy jassen die net nonchalant vielen en scherpe silhouetten die meer “quiet
power” dan afstandelijkheid uitstralen. De kleuren klassiek zwart, wit en grijs, kregen
een upgrade met felle pops van kobaltblauw, rood en zachtroze zijde. Bellotti’s street-
smart gevoel voor detail kwam naar voren in de leren jassen en sculpturale tassen met
contrasterende banden.

![](/uploads/BLOG_Armani.png)

**Een monumentaal afscheid van Giorgio Armani**


De laatste show van Giorgio Armani voelde als een stijlvolle goodbye. Wat bedoeld was
als een jubileumshow, werd na zijn overlijden een ode aan zijn legendarische stijl:
zachte pakken, vloeiende jurken in zee- en aardetinten en die kenmerkende
nonchalante luxe. Geen drama, gewoon pure klasse. Het slotstuk, een blauw glitterjurk
met Armani’s gezicht erop liet een blijvende indruk achter.

![](/uploads/BLOG_Fendi.png)

**Colorblocking bij Fendi**


Fendi SS26 laat zien dat kleur het nieuwe statement is. Van hemelsblauw met wit, zoals
een trainingsjack en ultrakorte shorts tot de dramatische mix van rood, paars en roze in
transparante blouses, bralettes en bloemenrokken, en zelfs subtieler, grijs met roze,
waarbij minimalisme en speelsheid elkaar ontmoeten. Fendi toont hiermee niet alleen
welke kleuren we volgend voorjaar zullen dragen, maar ook een hele nieuwe kant van
het modehuis.

![](/uploads/BLOG_Diesel.png)

**De Diesel egg hunt**


En dan was er Diesel, dat de catwalk letterlijk de stad in bracht. Creative Director Glenn
Martens transformeerde het centrum van Milaan in een openbare egg hunt: 55
transparante, ei-vormige capsules verstopten complete SS26-looks, waardoor
voorbijgangers actief konden deelnemen aan de show. Modellen, Martens zelf en het
publiek werden onderdeel van het spektakel, terwijl de collectie de nadruk legde op
experiment, speelsheid en onverwachte materialen.

![](/uploads/BLOG_Ferragamo.png)

**Ferragamo’s tassels en veren**


Maximilian Davis bracht een bijna choreografische dynamiek op de catwalk. Kwastjes,
marabou-feathers en sierlijke accessoires dansten mee met elke stap, waardoor de
collecties een lichte, bijna etherische kwaliteit kregen.

Nieuwe namen, felle kleuren en een emotioneel afscheid – Milaan leverde weer een
week vol mode waar je niet omheen kunt. De stad blijft het bewijs dat stijl hier nooit
stilstaat.
