---
category: Blogs
title: 'DÉ TRENDS GESPOT IN PARIJS: DIT WIL JE WETEN'
slug: paristrends
heroImg: /uploads/HERO.png
excerpt: >
  Winkelstraat.nl was aanwezig bij Paris Fashion Week 2025 en spotte de meest

  inspirerende trends op straat die jij kunt dragen voor het komende lente-zomer
  seizoen.

  De catwalks waren indrukwekkend, maar het waren de Parijzenaren zelf die ons
  écht

  lieten zien hoe je mode vertaalt naar het dagelijks leven. Hier zijn de trends
  die je dit

  seizoen niet wilt missen.
author: content/authors/Luna.md
date: 2025-03-26T14:00:00.000Z
---

![](/uploads/5.png)\
**Maak het persoonlijk**


Trends volgen? Dat is verleden tijd. In 2025 draait mode om individualisme. Creëer je
eigen stijl door te experimenteren met verschillende looks en trends op een manier die
bij jou past. Personalisatie speelt hierin de hoofdrol: van borduursels op petten tot
statement-hoeden en de terugkeer van bag charms. Wat ooit een speelse accessoire
was, is nu een onmisbaar mode-item. Luxe merken zoals Loewe, Prada en Coach
transformeerden deze tashangers al om naar kleine kunstobjecten.  \
![](/uploads/7.png)\
**De zwarte panty is passé**

De coquette-trend krijgt een frisse update met opvallende panty’s in kleur en print.
Chanel en Miu Miu zetten de toon met pasteltinten en bloemige dessins, perfect voor
een speelse streetwear look. Ook kanten panty’s maken een comeback en combineren
romantiek met een edgy twist.  \
![](/uploads/8.png)**De medium tas**

Mini bags? Die laten we even links liggen. De modewereld kiest nu steeds vaker voor
functionaliteit. De medium tas is de nieuwe favoriet: ruim genoeg voor je essentials,
compact genoeg om chic te blijven. Prada en Bottega Veneta laten zien hoe je deze tas
nonchalant onder de arm draagt voor een nonchalante uitstraling.\
![](/uploads/3.png)**Polkadots. Ja echt.**

De comeback die eigenlijk niemand nog zag aankomen: Polkadots zijn terug van
weggeweest. Van maxi-jurken tot tops en rokken, deze speelse print is helemaal terug
voor het nieuwe seizoen. Vooral de klassieke zwart-wit stip zagen we al veel op straat. \
![](/uploads/jeans.png)**Jeans met een twist**

De Y2K-revival blijft populair en brengt ook voor het lente-seizoen een nieuwe trend met
zich mee: de broek-rok combinatie. Love it or hate it, maar een rok of jurk over een
broek is helemaal in. Bottega Veneta en Lacoste bewijzen dat deze noughties meets
boho vibe verrassend stijlvol kan zijn. Combineer een mini-rok met een slim fit jeans of
ga voor een midi-rok over een baggy broek voor een stoerdere look. \
![](/uploads/boots.png)**De halfhoge laars**

Om in het kader van vintage vibes en de 2000’s te blijven: de halfhoge laars is een
must-have voor het nieuwe seizoen. De laarzen leken onmisbaar in de Parijse straten.
We zagen ze vooral in suède of leer, zwart of een statementkleur zoals rood. Het liefst
met een wat puntige neus en halfhoge hak. Ook perfect om je streetwear outfit net een
beetje meer vrouwelijkheid te geven. \
![](/uploads/cowboy.png)**Cowboycore blijft**\
\
Waar we in 2024 nog volop gingen voor dramatische western-invloeden, draait het nu
om subtiliteit. Denk aan riemen met grote gespen, blazers met een western touch en
natuurlijk de cowboyhoed. Flared jeans blijven, maar waar we eerst vooral voor een
oversized look gingen, combineren we nu liever met strakkere silhouetten. De
cowboycore-trend blijft, maar met een sophisticated randje.

Welke trend ga jij uitproberen dit seizoen?
