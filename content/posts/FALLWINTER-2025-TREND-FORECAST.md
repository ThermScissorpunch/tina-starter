---
category: Blogs
title: FALL/WINTER 2025 TREND FORECAST
slug: fall-winter-2025-trend-forecast
heroImg: /uploads/Blog_trends_hero.png
excerpt: >
  Ja, herfst. Hoe erg we het ook vinden om het te zeggen, het zomerseizoen loopt
  langzaam aan z’n einde. Fall/winter 2025 staat voor de deur en de fashion
  wereld is ready to style. Van de catwalks van Copenhagen tot Parijs, de trend
  voorspellingen voor dit seizoen zijn hier om je streetstyle game next level te
  brengen. Tijd om je garderobe aan te passen en alvast te shoppen voor wat er
  gaat komen.
author: content/authors/Luna.md
date: 2025-09-16T22:00:00.000Z
---

![](/uploads/Blog_trends_suede.png)Foto: @amaliestar/@katjasminee

Suede is niet alleen voor jassen. Tassen, laarzen, sneakers en jacks krijgen een zachte, luxe touch. Het materiaal geeft meteen een wat rijkere uitstraling aan een casual outfit. Vooral in warme, herfstige tinten past het perfect bij de seizoenstransitie. Combineer met simpele basics en je bent klaar.

![](/uploads/Blog_trend_jeans.png)Foto: Gettyimages/@winkelstraatnl PFW

We wilden het niet zeggen, maar ja: baggy wordt weer strakker. De strakke broek maakt voorzichtig een comeback; we zagen het al voorbij komen op onze feeds en op de catwalks van Miu Miu en Prada. Voor wie nog niet volledig voor skinny durft te gaan, zijn capri’s een perfect alternatief: cropped en getailleerd, ideaal om de trend subtiel te testen. Capri’s geven dezelfde vormgevende look, maar met een zomerse of najaarsvibe. Skinny jeans en capri’s zijn misschien nog niet je dagelijkse keuze, maar ze laten zien dat slanke silhouetten langzaam terugkomen in onze kast.

![](/uploads/Blog_trend_jewellery.png)Foto: @winkelstraatnl/ @vaquera FW25

Denk grote bangles, parels, opvallende kettingen en statement ringen. Sieraden mogen dit seizoen opvallen. Subtiel kan ook, zoals de Miu Miu ovale bril die eerder dit jaar viral ging op TikTok. Het is de finishing touch die een basic outfit direct naar een hoger niveau tilt.

![](/uploads/Blog_trend_colors.png)Foto: @hypebae/@gucci FW25

Dit seizoen lijkt alles om bruin te gaan, denk aan chocoladebruin en mokka, maar combineer het met frisse tinten zoals ijsblauw of opvallend groen (Denk: chartreuse). Harige koeienprints voegen een onverwachte twist toe en maken je look direct opvallend. Bruin voelt warm, stoer en herfst-proof aan, maar samen met deze kleuren en prints wordt het ineens allesbehalve saai.
