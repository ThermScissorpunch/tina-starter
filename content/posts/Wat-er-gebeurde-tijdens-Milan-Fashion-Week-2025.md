---
category: Blogs
title: Wat er gebeurde tijdens Milan Fashion Week 2025
slug: mfw25
heroImg: /uploads/HERO IMAGE.png
excerpt: >
  Milaan Fashion Week 2025 was een bruisende editie vol spannende shows en 

  creatieve uitdrukkingen. Dsquared2 vierde zijn 30-jarig jubileum met een
  spectaculaire 

  show, Fendi haar honderdste verjaardag. Diesel verraste met gedurfde denim,
  Gucci 

  presenteerde een nieuwe groene identiteit, en Moschino viel op met een unieke 

  spaghetti-tas. Daarnaast namen Lucie en Luke Meier afscheid van Jil Sander na
  een 

  succesvolle samenwerking. Deze modeweek vierde diversiteit, creativiteit en
  innovatie 

  in de modewereld. 
author: content/authors/Luna.md
date: 2025-03-04T23:00:00.000Z
---

![](/uploads/Dsquared2.png)\
Dsquared ging all-out  
Dsquared2 vierde zijn 30-jarig jubileum met een show die alles had en mode en 
entertainment samensmolt. Doechii opende de catwalk op haar eigen track “Nissan 
Altima,” terwijl ze uit een gepantserde truck stapte. Naomi Campbell, Irina Shayk en 
NLE Choppa volgden in een mix van distressed denim, oversized outerwear en 
opvallende accessoires die Dsquared’s rebelse Y2K-DNA lieten zien. Samenwerkingen 
met Magliano, Ducati en Vaquera brachten frisse energie in iconische ontwerpen. De 
show eindigde ook geheel in Dsquared stijl, toen Brigitte Nielsen verscheen als 
politieagent en de Caten broers in de boeien sloeg, waarna ze zich losbraken voor een uitbundig feest op de catwalk samen met Doechii en JT. Er was mode, plezier en veel 
energie. Precies zoals we van het merk gewend zijn. 
![](/uploads/diesel.png) 
Diesel set design  
Glenn Martens did it again, met een Diesel Fall/Winter 2025-show die de modewereld 
op zijn kop zette, een perfecte mix van sexiness en rebelse denim. De creative director 
presenteerde Diesel’s denim in unieke vormen: gelakt en gescheurd, gecombineerd met 
houndstooth prints die een speelse twist gaven aan klassieke ontwerpen. De lage 
jeans, heel laag, werden gecombineerd met oversized tassen, wat de boodschap van 
contrast en expressie versterkte. Een enorme opblaasbare installatie, gecreëerd door 
7.800 graffiti kunstenaars wereldwijd, belichaamde de energie van de show om het 
community gevoel te versterken. De make-uplooks waren alienesque en joker-achtig, 
met felle kleuren en dramatische accenten die een speelse en rebelse geest uitstralen. 
Zoals we van Diesel gewend zijn.  
![](/uploads/fendi.png)  
Fendi viert 100ste verjaardag  
Fendi viert haar honderdjarige bestaan in 2025 met een show die het erfgoed van het 
merk en haar toekomstvisie laat zien. De FW25 collectie, geopend door de kleinzonen 
van creatief directeur Silvia Venturini Fendi, leverde een aandoenlijk spektakel op. De 
show combineerde luxe (nep)bontjassen en iconische tassen zoals de Baguette en 
Peekaboo met moderne silhouetten en speelse details. Venturini Fendi, die zich richtte 
op persoonlijke herinneringen, creëerde een sterke en hedendaagse collectie die het 
erfgoed van Fendi eert en de weg vrijmaakt voor toekomstige generaties. De show was 
een viering van creativiteit met een diverse cast van modellen en beroemdheden in de 
front row, die de luxe en speelse geest van het merk benadrukten.   
![](/uploads/gucci.png)\
Gucci gaat voor groen zonder creative director  
Een nieuwe era is aangebroken voor Gucci, dat nu groen kleurt en zich zonder creative 
director opnieuw uitvond met een adembenemende collectie. In een betoverende 
setting, versterkt door de klanken van een live orkest, presenteerde het interne 
ontwerpteam een visueel spektakel dat de iconische interlocking G's in de spotlights 
zette. Deze collectie, die zowel mannen- en vrouwenlooks combineert, is een krachtige 
dialoog van contrasten. Van luxe en speelsheid tot de moderne elegantie. Het iconische 
Horsebit-logo kreeg een nieuwe uitstraling in tassen en accessoires, wat bijdroeg aan 
de frisse identiteit van het merk.  
![](/uploads/moschino.png)   
Moschino had een tas van spaghetti  
De opvallende spaghetti-tas, die al eerder viraal ging, maakte haar debuut tijdens de 
show van Moschino als een van de meest spraakmakende accessoires. Moschino staat 
altijd synoniem voor chaos en creativiteit, en dit werd volop duidelijk in de show, waar 
de slogan "Luxury is relative" op een T-shirt ons eraan herinnerde dat luxe in vele 
vormen kan komen. De presentatie was een viering van chaos en humor, met outfits die 
varieerden van babydoll-jurken in de vorm van papieren poppen tot couture-koks die 
een Milano koekjestas droegen. De collectie omvatte niet alleen realistische spaghetti 
clutches, maar ook t-shirts met de boodschap “Save our Sphere,” waarmee het merk 
zijn verantwoordelijkheidsgevoel voor duurzaamheid liet zien. Adrian Appiolaza's visie 
voor Moschino blijft trouw aan de provocatieve en ironische esthetiek die het merk 
kenmerkt, terwijl het tegelijkertijd een speelse en chaotische benadering van mode 
omarmt.  ![](</uploads/jil sander.png>) 
Lucie and Luke Meier nemen afscheid van Jil sander 
Lucie en Luke Meier hebben aangekondigd dat de in Milaan gepresenteerde collectie 
hun laatste zal zijn als creative directors van Jil Sander. Het duo, dat sinds 2017 aan het 
roer van het merk staat, beëindigt hun samenwerking. Renzo Rosso, voorzitter van 
OTB Group, bedankte hen voor hun visie en toewijding aan het merk. De Meiers 
hebben de minimalistische esthetiek van de oprichter weten te combineren met hun 
persoonlijke flair, met luxe textielen en gender-fluid silhouetten. Na de show 
overhandigde Rosso hen een boeket bloemen als afscheid.

