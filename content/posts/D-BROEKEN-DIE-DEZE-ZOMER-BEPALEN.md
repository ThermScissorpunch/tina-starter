---
category: Blogs
title: DÉ BROEKEN DIE DEZE ZOMER BEPALEN
slug: debroekendiedezezomerbepalen
heroImg: /uploads/image_hero.png
excerpt: >
  De zomer van 2025 draait niet om microshorts of linnen broeken. De broeken van
  dit 

  seizoen stoppen halverwege: ergens rond je knie. Van jorts tot bermuda’s tot
  capri’s, de 

  vibe is relaxed, gelaagd, en net nonchalant genoeg om er wél stijlvol uit te
  zien. Denk: 

  streetwear meets tailoring meets throwback. 



  Op straat zagen we ze al, op Insta en tijdens de fashion weeks inmiddels ook.
  Tijd om 

  te checken waarom deze broeken zo’n grote hype zijn.
author: content/authors/Luna.md
date: 2025-05-14T14:24:00.000Z
---

![](/uploads/image_jort.png)Foto: @danisselibiana/@asher.brunings 
 
Jorts 


In 2025 zijn jorts niet zomaar terug, ze zijn geëvolueerd tot dé closet staple. Wat ooit 
begon als een hack: het afknippen van je oude spijkerbroeken is nu een waar style 
statement geworden. De jort is nu overized, expressief en draagbaar in verschillende 
silhouetten. Het is geen toeval dat TikTok momenteel overspoeld wordt met fits waarin 
jorts de hoofdrol spelen, vaak gedragen met cropped tops, oversized jerseys of zelfs 
strakgesneden tailoring om het contrast op te zoeken. Kies je jort kniehoog, maar wie 
echt voor de uitdaging gaat kiest ‘m net boven de enkel. Hoe groter je jort, hoe groter je 
statement. Combineer ze met Salomons, sambas of laarzen voor de nonchalante look.  
 
![](/uploads/Image_Bermuda.png)Foto: @yngyams/@romydfonseca 
 
Bermuda 


De bermuda short is hard op weg om de onmisbare zomerbroek van dit seizoen te 
worden. Geen hype piece, maar een solide essential die z’n plek verdient naast je 
favoriete denim en cargo’s. Als elegantere tegenhanger van de jort heeft de bermuda al 
langer de goedkeuring van modehuizen als Max Mara en The Row, en inmiddels is ook 
de stijlbewuste Instagram en tiktok-scene om. Deze short is niet alleen genderless, 
maar ook heel veelzijdig: makkelijk up te dressen met een hak, of juist laid-back te 
stylen met een sweater en sneakers. Denk aan de bermuda als de zomereditie van je 
klassieke pantalon, vaak licht getailleerd, maar luchtig genoeg voor warme dagen en 
soepel genoeg om in elke persoonlijke stijl te passen. Of je nu gaat voor clean en 
minimalistische look of streetwear, de bermuda beweegt moeiteloos met je mee.  


![](/uploads/Image_capri.png)Foto: @cayleymia/@handirighislaine 


Capri’s 


You love it or you hate it: De capribroek. Het is de meest besproken comeback van dit 
seizoen. Je weet wel, die strakke broek tot halverwege je kuit die je waarschijnlijk voor 
het laatst rond het jaar 2000 hebt gezien. Tijdens de fashion weeks werd hij al massaal 
op straat gespot. Om in de Y2K stijl ter blijven kun je er een ballerina of stiletto onder 
dragen met een wat lossere top om je look mooi in contrast te houden.  
Wat al deze broeken gemeen hebben, is dat ze balans zoeken: tussen strak en los, 
sportief en chic, throwback en nu. Er is ruimte om te bewegen, te layeren, en je eigen 
stijl te laten zien zonder dat het lijkt alsof je een trend probeert te volgen.  
Dus of je nu richting festival gaat, een matcha date hebt in de stad, of gewoon je fit 
check in je camera bekijkt voor je de deur uitloopt: dit zijn de broeken die je deze zomer 
wilt dragen. Een paar van onze favorieten shop je hieronder: 

\[products: 1834411,1876233,1904966,1901611,1849812,1882952,1853335,1905509]
