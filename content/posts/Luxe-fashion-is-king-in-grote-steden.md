---
category: News
title: Luxe fashion is king in grote steden
slug: luxe-fashion-is-king-in-grote-steden
heroImg: /uploads/persbericht-fashion-king-in-grote-steden.png
excerpt: |
  Bonbedrag jongeren in steden hoger dan generatiegenoten uit dorpen
author: content/authors/wsnl.md
date: 2021-07-12T22:00:00.000Z
---

Luxe fashion lijkt steeds meer de standaard te worden voor jongeren in de Randstad. Ze twijfelen niet lang om gemiddeld meer dan 200 euro uit te geven als ze online shoppen. Generatiegenoten in de provincie houden echter wat meer de hand op de knip. Waar jonge inwoners in dorpen gemiddeld 140 euro per transactie uitgeven, is dat in steden rond de 200 euro. Dit blijkt uit meer dan 200.000 transacties bij de ruim 300 kledingwinkels die luxe fashion, sneakers en accessoires verkopen via Winkelstraat.nl.

Van de tien grootste Nederlandse steden spannen jongeren in Almere de kroon met een gemiddeld orderbedrag van 226 euro, gevolgd door Rotterdam met 210 euro en Amsterdam 208 euro. De jonge generatie in Nijmegen is met 179 euro het meest spaarzaam, en ook in Eindhoven ligt het gemiddelde bestelbedrag een stuk lager: 188 euro. In tegenstelling tot de verschillen in uitgaven is de populariteit van merken overal gelijk. Het Italiaanse Dsquared2 is bij uitstek het populairst, gevolgd door Parajumpers en Airforce. Het luxe merk Balenciaga is met name populair in Amsterdam.

Welvarende dorpen Hoewel het gemiddelde bonbedrag in dorpen zo’n 140 euro is, zijn er ook uitzonderingen. Welvarende plaatsen zoals Laren, Blaricum en Heemstede doen niet of nauwelijks onder voor de grote steden. Zo is het gemiddelde orderbedrag in Laren 249 euro, in Blaricum 235 euro en maken jongeren in Heemstede gemiddeld 211 euro per bestelling over. Populaire merken in deze regio zijn eveneens Parajumpers, Dsquared2 en Airforce.

Vaker online shoppen, ook voor luxe fashion In 2019 bestelde ‘slechts’ 15% van de online shoppers minimaal wekelijks bij een webshop. Het afgelopen jaar is dit aantal met wel een kwart toegenomen\*. De cijfers van Winkelstraat.nl laten eenzelfde stijging zien. Zo steeg het aantal transacties in 2020 met ruim 17% ten opzichte van een jaar eerder. Online shoppen voor luxe fashion is de normaalste zaak van de wereld geworden, als het aan de meerderheid van de jongeren ligt.

[Bron: Ruigrok Netpanel.](https://research.ruigroknetpanel.nl/who2021/res/documents/RuigrokNetPanel-WHO-2021.pdf)
